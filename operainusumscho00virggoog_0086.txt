td vunamx ononorcon 11

nec se praevalidam primis ostendat aristis!
quae gravis est ipso tacitam se pondere prodit,
quaeque levis. promptum est oculis praediscere nigram. 255
et quisquis color. at sceleratum exquirere frigus
difficilest: piceae tantum taxique nocentes
interdum aut ederae pandunt vestigia nigrae.

llis animum adversis terram multo ante memento
excoquere et magnos scrobibus concidere montis,
ante supinatas aquiloni ostendere glaebas,
quam laetum infodias vitis genus. optima putri
arva solo: id venti curant gelidaeque pruinae
et labefacta movens robustus iugera lassor.
ac siquos haut ulla viros vigilantia lugit,
ante locum similem exquirunt, ubi prima paretur
arboribus seges et quo mox digesta seratur,
mutatam ignorent subito ne semina matrem.
quin etiam caeli regionem in cortice signant,
ut quo quaeque modo steterit, qua parte calores
austrinos tulerit, quae terga obverterit axi,
restituant: adeo in teneris consuescere multumst.
collibus an plano molius sit ponere vitem,
quaere prius. si pinguis agros metabere campi,
densa sere: in denso non segnior ubere Bacchus,
sin tumulis adclive solum collisque supinos,
indulge ordinibus; nec setius omnis in unguem
arboribus positis secto via limite quadret,
ut saepe ingenti bello cum longa cohortis
explicuit legio, et campo stetit agmen aperto.
derectaeque acies, ac late fluctuat omnis
acre renidenti tellus, necdum horrida miscent
proelia, sed dubius mediis Mars errat ln armis.
omnia sint paribus numeris dimensa viarnm;
non animum modo uti pascat prospectus inanem,
sed quia non aliter vires dabit omnibus aequas
terra, necin vacuum poterunt extendere rarni.

Forsitan et scrobibus quae sint fastigia quaeras
ausrm vel tenui vitem committere sulco.
altior ac penitus terrae deligitur arbos,

 

