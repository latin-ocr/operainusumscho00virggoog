GULEX.

illi laude sua vigeant: ego Ditis opacos

cogor adire lacus, vacuos, a, lumine Phoebi,
et vastum Phlegethonta pati, quo, maxime Minos,
conscelerata pia discernis vincula sede.

ergo iam causam mortis, iam dicere vitae
verberibus saevae cogunt sub iudice Poenae,
cum mihi tu sis causa mali nec conscius adsis.
sed tu mobilibus curis haec inmemor audis,
ettamen etsi audis, dimittes omnia ventis

et mea diffusas rapientur dicta per auras.
digredior numquam rediturus: tu cole lontis
et viridis nemorum silvas et pascua laetus.'
dixit et extrema tristis cnm voce recessit.

Hunc ibi sollicitum dimisit inertia vitae,
interius graviter regemuntem. neo tulit ultra
sensibus inlusum culicis de morte dolorem:
quantumcumque sibi vires tribuere seniles
(quis tamen infestum pugnans devicerat hostem),
rivum propter aquae viridi sub fronde latentem

conformare locum capit impiger. hunc et in orbem
destinat ac lerri capulum repetivit in usum,

gramineam ut viridi foderet de caespite terram:
iam memor inceptum peragens sibi cura lahorem
congestum cumulavit opuS, atque aggere multo
telluris tumulus formatum crevit in orbem.

quem circum lapidem levi de marmore formans ’
conserit, adsiduae curae memor. hic et acanthos

et rosa purpureo crescens pudibunda rubore

et violae omne genUS, hio estet Parthica myrtus
atque hyacinthus et hic Cilici crocus editus arvo,
laurus item Phoebi surgens decus, hic rhododaphne
liliaque et roris non avia turba marini

herbaque turis opes priscis imitata Sabinis
chrysanthesque hederaeque nitor pallente corymbo 405
ct bocchus Libyae regis memor; hic amaranthus
bumastusque virens et semper llorida tinusy

non illinc narcissus abest, c gloria formae

igne Cupidineo proprios exarsit in artus;

 

