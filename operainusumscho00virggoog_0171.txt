VERGILI numnis 111

caeruleis maestae vittis atraque cupresso,
et circum Iliades crinem de more solutae;
inserimus tepido spumantia cymbia lacte
sanguinis et sacri pateras, animamque sepulchro
condimus et magna supremum voce ciemus.

lnde ubi prima fides pelago, placataque venti
dant maria et lenis crepitans vocat auster in altum,
deducunt socii navis et litora complent.
provehimur portu, terraeque urbesque recedunt.
sacra mari colitur medio gratissima tellus
Nereidum matri et Neptuno Aegaeo,
quam pius arquitenens oras et litora circum
errantem blycono e celsa Gyaroque revinxit,
immotamque coli dedit et contemnere ventos. ,
huc seror, haec fessos tuto placidissima portu
accipit. egressi veneramur Apollinis urbem.
rex huius, rex idem hominum Phoebique sacerdos,
vittis et sacra redimitus tempora lauro,
occurrit, veterem Anchisen adgnovit amicum.
iungimus hospitio dextras, et tecta subimus.

Templa dei saxo venerabar structa vetusto:
‘da propriam, Thymbraee, domum; da moenia lessis
et genus et mansuram urbem; serva altera Troiae
Pergama, reliquias Danaum atque immitis Achilli. ’
quem sequimur? quove ire iubes, ubi ponere sedesl
da, pater, augurium, atque animis inlabere nostris!
vix ea latus eram: tremere omnia visa repente,
liminaque laurusque dei, totusque moveri
mons circum et mugire adytis cortina reclusis. -
summissi petimus terram, et vox fertur ad auris:
‘Dardanidae duri, quae vos a stirpe parentum
prima tulit tellus, eadem vos ubere lacto
accipiet reduces. antiquam exquirite matrem.
hic domus Aeneae cunctis dominabitur oris,
et nati natorum et qui nascentur ab ilhs.'

haec Phoebus; mixtoque ingens exorta tumultu
laetitia, et cuncti quae sint ea moenia quaerunt, lot ,
quo Phoebus vocet‘errantis iubeatque reverti.

9*

 

