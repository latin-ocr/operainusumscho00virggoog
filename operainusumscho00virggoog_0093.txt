vunnim GEORGIOON 11

proventuque oneret sulcos atque horrea vincat.
venit hiemps: teritur Sicyonia baca trapetis
glande sues laeti redeunt, dant arbuta silvam
et varios ponit fetus autumnus, et alte

mitis in apricis coquitur vindemia saxis.
interea dulces pendent circum oscula nati,
casta pudicitiam servat domus, ubera vaccae
lactea demittunt, pinguesque in gramine laeto
inter se adversis luctantur cornibus haedi.

ipse dies agitat festos fususque per herbam,
ignis ubi in medio et socii cratera coronant,
te libans, Lenaee, vocat, pecorisque magistris
velocis iaculi certamina ponit in ulmo,
corporaque agresti nudant praedura palaestrae.
hanc oiim veteres vitam coluere Sabini,

hanc Romus et irater, sic iortis Etruria crevit
scilicet et rerum iacta est pulcherrima Roma,
septemque una sibi muro circumdedit arces.
ante etiam sceptrum Dictaei regis et ante

impia quam caesis gens est epulata iuvencis,
aureus hanc vitam in terris Saturnus agebatÍ¾
necdum etiam audierant inflari classica, necdum
impositos duris crepitare incudibus enses.

Sed nos immensum spatiis confecimus aequor,
ct iam tempus equom fumantia solvere collo*

 

