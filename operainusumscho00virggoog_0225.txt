VERGILI thunre h

ltaliam sequimur fugientem et volvimur undis.

hic Erycis fines fraterni atque hospes Acestes: 6³⁰
tquis probibet muros iacere et dare civibus urbemi
o patria et rapti nequiquam er hoste penates,
nullane iam Troiae dicentur moenia? nusquam
Hectoreos amnis Xanthum et Simoenta videboi

quin agite et mecum infaustas exurite puppis. 635
nam mihi Cassandrae per somnum vatis imago ’
ardentis dare visa faces: “hic quaerite Troiam,

bic domus est” inquit “vohis''. iam tempus agi res,
nec tantis mora prodigiis. en quattuor arae
Neptuno; deus ipse faces animamque ministrat'

haec memorans prima infensum vi corripit ignem
sublataque procul dextra conixa coruscat

et iacit. arrectae mentes stupefactaque corda
iliadum. hic una e multis. quae maxima natu,
Pyrgo, tot Priami natorum regia nutrix:

‘non Beroe vobis, non haec Rhoeteia, matres,

est Dorycli coniunx: divini signa decoris

ardentisque notate oculos, qui spiritus illi,

quis voltus vocisque sonus vel gressus eunti.

ipsa egomet dudum Beroen digressa reliqui

aegram, indignantem, tali quod sola careret

munere nec meritos Anchisae inferret honores'

haec effata.

at matres primo ancipites oculisque malignis
ambiguae spectare rates miserum inter amorem
praesentis terrae fatisque vocantia regna:

cum dea se paribus per caelum sustulit alis
ingentemque fuga secuit sub nubibus arcum.

tum vero attonitae monstris actaeque furore
conclamant, rapiuntque focis penetralibus ignem,
pars spoliant aras, frondem ac virgulta facesque
coniciunt. furit inmissis Volcanus habenis

transtra per et remos et pictas abiete puppis.
nuntius Anchisae ad tumulum cuneosque theatri
incensas perfert navis Eumelus, et ipsi
respiciunt atram in nimbo volitare favillam.

 

