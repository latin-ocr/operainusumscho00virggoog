VERGILI (eucnemon 1

saepe levem paleam et frondes volitare caducas
aut summa nantis in aqua colludere plumas.
at Bnreae de parte trucis cum fulminat, et cum
eurique zephyrique tonat domus: omnia plenis
rura natant fossis, atque omnis navita ponto
umida vela legit. numquam inprudentibus imber
obfuit: aut illurn surgentem vallibus imis
aeriae fugere grues, aut bucula caelum
suspiciens qatulis captavit naribus auras, Aa«, seh-
aut arguta acrsscircumiolitavit hirundo
et veterem in limo ranae cecinere querellam.
saepius et tectis penetralibus extulit ova
angustum formica terens iter, ct bibit ingens
arcus, et e pastu decedens agmine magno
corvorum increpuit densis exercitus alis.
¹''la'm variae pelagi volucres et quae Asia circum
dulcibus in stagnis rimantur prata Caystri,
certatim largos umeris infundere rores:
nunc caput obiectare fretis, nuuc currere in undas
et studio ineassum videas gestire lavandi.
tum cornix plena pluviam vocat improba voce
et sola in sicca secum spatiatur harena.
ne nocturna quidem carpentes pensa puellae
nescivere hiemem, testa cum ardente viderent
scintillare oleum et putris concrescere fungos.
ἢ Nec miuus ex imbri soles et aperta serena
prospicere et certis poteris cognoscere signis:
nam neque tum stellis acies obtunsa videtur,
nec fratris radiis obnoxia surgere Luna,
tenuia nee lanae per caelum vellera ferri;
non tepidum ad solem pinnas in litore pandunt
dilectae Thetidi alcyones, non ore solutos
immundi meminere sues iactare maniplos.
at nebulae magis ima petunt campoque recumbunt,
solis et occasum servans de culmine summo
nequiquam seros exercet noctua cantus.
apparet liquido sublimis in aere Nisus

et pro purpureo poenas dat Scylla capillo: 3·

 

