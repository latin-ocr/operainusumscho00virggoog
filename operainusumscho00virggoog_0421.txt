cirus. att

sed tamen aeternam squamis vestire puellam
infidosque inter teneram committere pisces 485
non statuit (nimium est avidum pecus Amphitriten:
aeriis potius sublimem sustulit alis,

esset ut in terris facti de nomine ciris,

ciris Amyclaeo formosior ansere Ledae.

bic velutin niveo, tenera est cum primitus ovo
effigies animantis et internodia membris
inperfecta novo fluitant concreta calore:

sic liquido Scyllae circumfusum aequore corpus
semiferi incertis etiam nunc partibus artus
undique mutabant atque undique mutabantur.
oris honos primunr et multis optata labella

et patulae frontis species concrescere in unum
coepere et gracili mentum producere rostro;
tum qua semodium capitis discrimen agebat,
ecce repente velut patrios imitatus honores
puniceam concussit apex in vertice cristam

at mollis varios intexens pluma colores
marmoreum· volucri vestivit tegmine corpus,
lentaque perpetuas fuderunt bracchia pennas.
inde alias partes minioque infecta rubenti

crura nova macies obduxit squalida pelle

ct pedibus teneris ungues adfixit acutos.

'et tamen hoc demum miserae succurrere pacto
vix fuerat placida Neptuni coniuge dignum.
numquam illam posthaec oculi videre suerum
purpureas flavo retinentem vertice vittas,

non thalamus Tyrio fragrans accepit amomo,
nullae illam sedes: quid enim iam sedibus illtt
quae simul ut sese cano de gurgite velox

curn sonitu ad caelum stridentibus extulit alis

et multum late dispersit in aequora rorem
infelix virgo nequiquam a morte recepta
incultum solis in rupibus exigit aevom,

rupibus et scopulis et litoribus desertis.

nec tamen hoc ipsum poena sine: namque deum rex, att
omnia qui imperio, terras mare sidera versat.

 

